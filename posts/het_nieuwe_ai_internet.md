---
title: Het nieuwe AI internet
date: 2025-07-03
description: Overdenkingen over het nieuwe AI internet
---

# Het nieuwe AI internet

Het internet gaat alweer een hele poos mee. Waar het ooit begon als losse simpele websites en iedereen die zijn of haar eigen server draaide met eigen losse ip zie je dat de tweede grote transitie heeft geleid tot dynamischere websites. Niet alleen maar simpele informatieve website maar ook de mogelijkheid voor interactie denk aan de Facebook en Reddits waar user content steeds meer een rol ging spelen. Waar eerst deze nieuwe dynamische websites open en toegangkelijk waren zie je dat ze ondertussen allemaal potdicht zitten. Zonder user account (en soms ook niet zonder app) kan je eigenlijk niet meer bij een groot deel van de informatie op internet. En nu met de opkomst van de vele AI LLM chatbots en het vele trainen hiervan zie je ook dat het totale dataverkeer op het internet steeds meer gedreven wordt door machines en daarmee ook steeds meer druk legt op websites en de infrastructuurkosten. Van gebruikers kon je altijd nog wat terugverwachten qua inkomsten via advertenties of lidmaatschappen maar van een webscraper die een veelvoud aan verkeer in een korte tijd produceert en ook nog eens geen omzet genereerd worden de meeste partijen niet blij. Het gevolg hiervan is dat nog meer informatie achter paywalls verdwijnt of dynamische anti-bot maatregelen nemen die bijna altijd aanslaan op browsers met anti-tracker en anti-advertentie maatregelen.

## toekomst

De echte vraag is nu wel hoe gaat het internet en informatie verder groeien als losstaande websites hun business model zien verdwijnen? Als straks iedereen nog maar chat met een chatbot en zo de informatiebehoefte vervuld. De eerste gerichten over advertenties in de interface van ChatGPT, naast het lidmaatschapsmodel, zijn al even terug de wereld in geslingerd. Wie dus de beste chattool beschikbaar stelt en de aantallen gebruikers weet binnen te halen bezit zometeen de portaal naar het nieuwe internet voor een hele grote groep mensen. Helemaal nu er op grote schaal deals worden gesloten voor toegang tot de data van gesloten platformen zoals Reddit om deze informatie in chatbots te verwerken. Hoe zorg je ervoor dat de markt openblijft voor nieuwe (Europese) uitdagers als een groot deel van de data achter hekken staat waar je niet bij kan. De grote spelers hebben op deze manier een mooie moat (of slotgracht) gecreerd waarmee nieuwe partijen niet snel dezelfde kwaliteit als ervaring kunnen beiden.

## regelgeving en Europa

Een groot deel van regelgeving binnen Europa gaat over het veilig maken en houden van AI/ML toepassingen maar het stimuleren van een competitieve openmarkt waar innovatie vrij baan heeft hangt daar niet perse mee samen. AI toepassingen die in China en de VS al live zijn en waarvan wordt geleerd en mee wordt geexperimenteerd zijn moeilijk in te halen voor Europese partijen als wij door regelgeving niet of pas veel later aan het experimenteren gaan met nieuwe toepassingen.

Het nieuwe internet is een hele grote kans om op tech gebied weer volop mee te doen, maar dan moeten we die kans wel mogelijk maken en pakken.
