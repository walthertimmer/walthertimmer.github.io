---
title: cloud groei in 2025
date: 2026-01-26
description: Cloud blijft financieel gezien een succesverhaal van de grote clubs, zelfs rekeninghoudend met de groeipercentages.
---

# cloud groei in 2025

De stand van zaken qua Europese data cloud anno 2025. De roep om Groenland aan de ene kant van de oceaan is nog steeds zonder impact aan de andere kant van de oceaan. Er wordt steeds meer gepraat over Europese oplossingen. In de cijfers zien we echter (nog) niet terug. Als we  kijken naar de statistieken van de afgelopen paar jaar vanuit een [BDO rapport](https://www.bdo.nl/getmedia/bf7e33fa-0447-42dd-a0e6-007259d6afe9/June_-2024_BDO_Market-research_IaaS_PaaS.pdf) zien we het marktpercentage van Europese cloudpartijen sinds 2017 ieder jaar verder krimpen. Dit hoeft niet perse slecht te zijn met de 20-30% groei die de cloudmarkt jaarlijks doormaakt maar de krimp is dusdanig dat de Europese partijen het simpelweg niet lijken bij te benen. Als we de meest recente cijfers pakken ziet de cloudmarkt er ongeveer als onderstaand uit. 

- AWS, 2025 Q3 33 miljard dollar, 20.2% YoY groei
- Azure, 2025 Q3 30.9 miljard dollar, 40% YoY groei
- Google Cloud, 2025 Q3 15.2 miljard dollar, 34% YoY groei
- Oracle Cloud, 2025 Q3 6.2 miljard dollar, 23% YoY groei
- SAP Cloud, 2025 Q3 5.3 miljard euro, 22% YoY groei
- Alibaba Cloud, 2025 Q3 39.8 miljard yuan, 34% YoY groei
- Schwarz Digits, 1.9 miljard euro 2023
- OVHCloud, 2025 Q3 272 miljoen euro, 9.3% YoY groei
- Scaleway, 2025 ±750 miljoen euro jaaromzet
- DigitalOcean, 2025 Q3 230 miljoen dollar, 16% YoY groei
- IONOS, 2025 Q3 324 miljoen euro 4.6% YoY groei
- Hetzner, 2021 367 miljoen euro jaaromzet

Er zijn ook nog vele andere kleinere partijen maar overal zie je een aantal grote partijen en dan een grote sprong richting de kleinere cloud providers (<1 miljard euro omzet). De kleinere bedragen en de kleinere YoY groei % ten opzichte van de grotere partijen zorgt eigenlijk voor een alsmaar groter gat tussen de 2 groepen. 

Ik benieuwd of het nieuwe sentiment terugkijkend over een paar jaar tot een wijziging leidt in de statistieken. Of een gigantische groei in private cloud die veelal weggemoffeld is in de jaarcijfers van diverse grote Europese conglomeraten en/of telecombedrijven. 

Het is vooral zaak dat er een grote Europese partij bijkomt die dusdanig groot is qua omvang en robuust qua services dat het mogelijk wordt om third party cloud SaaS toepassingen te hosten. Denk daarbij in de datawereld aan de Databricks, Snowflake en Clickhouse van deze wereld. Waar we veelal een aantal jaar terug de gigantische lift en shift richting clouds hebben gezien; zou dat in potentie een lift en shift van cloud naar cloud teweeg kunnen brengen zonder excessieve druk op de eindklant voor dit soort projecten. Dit samen met de druk van Europa om de excessieve network egress fees aan te pakken van clouds (en/of tussen cloud regio's) maakt dit geleidelijke migraties betaalbaarder en realistischer. 

Verder is er vanuit Europa een push op meerdere Europese cloudpartijen die succesvol zouden moeten zijn. Uiteraard is dat mooi, maar als je puur naar de huidige partijen kijkt zou je haast een push moeten geven op het samengaan van een set van Europese partijen om zo een grote vierde partij te creëren. SAP is groot en Duits en mist een grote set aan cloud services, iets wat Schwarz wel biedt. Scaleway en OVH bieden veelal hetzelfde van Franse origine maar missen body om mee te doen met de grote partijen. Of voeg het allemaal samen om een grote dominante Europese partij te smeden. En als kers op de taart koop je het Amerikaanse DigitalOcean van de beurs, ±5 miljard martkwaarde is niks voor SAP's ±290 miljard. 

## freedom

<div class="video-container">
<iframe width="560" height="315" src="https://www.youtube-nocookie.com/embed/LlY90lG_Fuw?si=xpfSZ4BZmoOQWXG2&amp;controls=0" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>
</div>
